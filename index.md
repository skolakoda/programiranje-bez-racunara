---
layout: default
---

![](https://code.org/images/unpluggedcourse.png)

***Научи да програмираш без рачунара, кроз игру са другарима! Учимо основне програмерске вештине, без зурења у екран! Већ на првом часу учимо бинарне бројеве, који се уче на факултету.***

## Бинарни бројеви

Људи користе десет цифара, јер имају десет прстију. Рачунари користе две цифре (0 и 1), јер имају само прекидаче који могу бити упаљени или угашени. Веровали или не, сваки број можемо записати са само два знака.

- [Бинарне карте](binarne-karte)
- [Учимо да бројимо](binarno-brojanje)
- [Ањина порука](binarna-poruka)

## Слике од бројева

Дигиталне слике су слике записане бројевима. Рачунари, укључујући и телефоне, све слике записују бројевима. Научићемо да претварамо слике у бројеве и бројеве у слике.

- [Мапе битова](bitmape)
- Компресија
- Мапе терена

## Цртање облика

Учимо како рачунари цртају основe геометријске облике помоћу речи и бројева.

- Тачка (водоравно и усправно)
- Линија (две тачке)
- Троугао (три тачке)
- Четвороугао (може четири, а може и две тачке)
- Круг (водоравно, усправно и полупречник)
- Вежба: Нацртај нешто лепо помоћу основих облика. Напиши упутство и дај другом да проба.

## Анимације

Анимација је цртеж који је оживео, као на цртаном филму. Морамо имати пуно сличних цртежа да би изгледали живи.

- Цртамо чикицу
- Покрет
- Координате
- Цртежи у блокчићу

## Робот

Роботи су једна од ствари којима можеш управљати. Учимо програмерске моћи којима се покрећу роботи!

- Покрени робота да нацрта слово (четири команде: горе, доле, лево, десно)
- Људски робот
- Учимо углове
- Вежба: команда `иди()` која прима угао
- Вежба: Изведи робота из лавиринта низом команди

## Процедуре

Процедура или алгоритам значи редослед корака. На пример свако вече перемо зубе, облачимо пиџаму и лежемо у кревет. Рачунару пишемо процедурe да ради оно што желимо.

- Папирни авиони (напиши упутство за прављење папирног авиона које ће неко испробати)
- Ређање бројева
- Тражење бројева
- Тражење слова (карте са азбуком, именик)
- Вежба: Свако напише неку процедуру (ходање, истезање, махање) са именом и низом корака, коју ће остали испробати. Потом помешамо називе и погађамо чему која служи.

## Варијабле

Варијабле или променљиве су кутије у којима нешто чувамо. Назив кутије се не може мењати, али садржај може, зато се и зову променљиве.

- Свакоме направити варијаблу поени у којој се налази 0. Када заслуже, добијају поен.
- Варијабла победник (повремено се мења име у кутији)

## Петље

Петља или кружни ток је процедура која се понавља више пута.

- Баци три пута коцкицу и попуни празна поља. Почни од броја __ , повећај га за __ , и то понови __ пута. Израчунај резултат. Користи варијаблу да чуваш тренутни број.
- Нацртај петљу за неке радње које се понављају (ходање).
- Испробавај петље са командама на роботу (нпр. напред десно напред лево 10 пута)

## Логика

Логика је наука о мислима. За рачунаре је логика веома важна, зато што они раде слично као наш мозак. Веровали или не, ток мисли можемо приказати помоћу кликера.

- Кликери и препреке
- Препрека *и*
- Препрека *или*
- Постављање услова (ако будеш добар и/или урадиш домаћи, идеш на забаву)

<!-- ## Структуре

Структура или устројство је начин на који су делићи поређани у целину. На пример, лего коцке могу бити поређане у мост или замак. А тачке могу бити поређане у линију или троугао.

- Ред (први ушао, први излази)
- Пласт (први ушао, последњи излази)
- Бинарно стабло (цртање и бројање грана) -->
